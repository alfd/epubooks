<HTML>
<HEAD>
	<title>三國志通俗演義卷之一 009 曹操起兵伐董卓</title>
	<link rel="stylesheet" type="text/css" href="../Styles/stylesheet.css"/>
</HEAD>

<BODY>
<div class="title"><h3>零零玖</h3></div>
<div class="title"><h3>曹操起兵伐董卓</h3></div>
<p>陳宮臨欲下手，思曰︰﹃我為國家跟他到此，殺之不義，到不若棄之。﹄宮揰劔入鞘上馬，未及天明，自投東郡去了。操覺<span class="note">音
教
</span>来，不見陳宮，尋思︰﹃此人見我說了這両句，疑我不仁，棄之而去。吾當急徃，不可久留。﹄</p>
<p>操連夜到陳留尋見父親，說上項事，欲散家資，招募義兵。父言︰﹃資少，恐不成事。此間有衛弘，舉孝廉，踈財仗義。其家巨富，若得相助，事可圗矣。﹄操置酒張筵，拜請衛弘到家，告曰︰﹃今漢室無主，董卓專權，篡國害民，天下切齒。操欲力扶社稷，恨力不足耳。公乃忠義丈夫，故哀告耳。﹄衛弘曰︰﹃吾有是心久矣，恨無効力之人。既孟德有大志，愿把家資相助。﹄操大喜，先發矯詔，馳報各道，然后招集義兵，竖起招兵白旗一面，上書﹃忠義﹄二字。</p>
<p>是日清早，應募之士，如雨駢集。有一人徔留中出曰︰﹃某與明公愿為吏，討董卓。﹄操問之。其人乃陽平衛國〖釋義〗<span class="note">陽平衛國今属
山東東昌府
</span>人也，姓樂名進，字文謙。身材短小，膽量過人。操㽞為帳前吏。是日兄弟二人，各引壮士三千餘人，逕投曹操︰一人覆姓夏侯，名惇，字元讓，沛国𬋕人也，乃夏侯嬰之后。自小𮊸鎗棒。年十四，從師斈鎗法。有人辱罵其師，惇提刀殺之，迯命扵外方。聞知曹操起兵，與同宗族兄弟夏侯淵来協助。淵字妙才。此二人皆操之弟兄。操之父曹嵩原是夏侯氏之子，過房與曹家，因此是親。不數日，曹操兄弟曹仁并曹洪，引兵千餘，来助曹操。曹仁，字子孝；曹洪，字子㢘。此二人扵弓馬熟閑，武藝精通。曹操大喜，扵村中調練人馬。一人持鎗而来，扵曹操面前大呼曰︰﹃願徔將軍，以誅國賊！﹄操問之。其人姓李名典，字曼成，山陽鉅鹿人也。扵操前施逞鎗法，荅問如流。操喜。衛弘𥁞出家財，置辦衣甲旗旛。四方送糧食者，不計其數。曹兵壮士五千，屯扵陳留。</p>
<p>時袁紹得操矯詔，乃聚麾下將士，商議起兵。有田豐、組授、許攸、審配、郭圗、顏良、文醜文臣武將，整整齊齊，各懷報国之心，𥁞有匡君之志。引兵三万，離渤海来與曹操會盟。操作檄文以達諸郡。檄文曰︰
<div class="quotedpassage">操等謹以大義布告天下︰董卓欺天罔地，滅國弒君；穢乱宮禁，殘害生靈；狼戾不仁，罪𢙣充積。今奉天子宻詔，大集義兵，誓欲掃清華夏，剿戮羣兇。望㒷仁義之師，来赴忠烈之會，扶持王室，拯<span class="note">音
賑
</span>救黎民。檄文到日，速可奉行。</div>
操發檄文去后，各鎮諸侯皆起兵︰
<div class="quotedpassage">苐一鎮，交游豪俊，結納英雄，后將軍、南陽太守袁術<span class="note">字公路</span>。</br>
苐二鎮，貫通諸子，博览九經，冀州刺史韓馥<span class="note">字文莭</span>。</br>
苐三鎮，闊談髙論，知今博古，豫州刺史孔伷<span class="note">字公緒</span>。</br>
苐四鎮，孝悌仁慈，屈己待士，兖州刺史刘岱<span class="note">字公山</span>。</br>
苐五鎮，仗義踈財，揮金似土，河內郡太守王匡<span class="note">字公莭</span>。</br>
苐六鎮，賑穷救急，志大心髙，陳留太守張邈<span class="note">字孟卓</span>。</br>
苐七鎮，恩惠及人，聰敏有學，東郡太守喬瑁<span class="note">字元偉</span>。</br>
苐八鎮，忠直元亮，秀氣文華，山陽太守袁遺<span class="note">字伯業</span>。</br>
苐九鎮，有謀多智，善武能文，済北相鮑信<span class="note">字允誠</span>。</br>
苐十鎮，聖人宗派，好客礼䝨，北海太守孔融<span class="note">字文㪯</span>。</br>
苐十一鎮，武藝超羣，威儀出衆，廣陵太守張超<span class="note">字孟髙</span>。</br>
苐十二鎮，仁人君子，德厚温良，徐州刺史陶謙<span class="note">字恭祖</span>。</br>
苐十三鎮，名鎮羌胡，声聞華夏，西涼太守馬騰<span class="note">字寿成</span>。</br>
苐十四鎮，声如巨鐘，丰姿英偉，北平太守公孫瓚<span class="note">字伯圭</span>。</br>
苐十五鎮，随机應変，臨事勇為，上黨太守張楊<span class="note">字稚叔</span>。</br>
苐十六鎮，英雄冠世，剛勇絕倫，烏程侯、太守孫堅<span class="note">字文臺</span>。</br>
苐十七鎮，四世五公，門多故吏，祁鄉侯、渤海太守袁紹<span class="note">字本初</span>。</div>
諸侯軍馬，多少不等，有三万者，有一二万者，各領文官武將，投洛陽来。</p>
<p>且說一路軍馬，乃北平太守，統領幽州，官拜奮武將軍、薊侯，覄姓公孫，单名稱瓚，遼西令支人也。統領精兵一万五千人起發，路经德州平原縣過〖釋義〗<span class="note">遼西令支俱郡名今属北直隸永平府
迁安縣是也德州今属山東濟南府
</span>。軍馬正行之間，遥見桑樹叢中，一面黃旗，數騎来迎，遠看見公孫瓚下馬。瓚視之，乃劉玄德也。瓚亦下馬問曰︰﹃賢弟何故在此？﹄玄德曰︰﹃兄長失忘？舊日蒙兄保委備為平原縣令，因此出城閑行，偶遇尊兄到此，乃大幸也。就請兄長入城歇馬。﹄<span class="note">云
 云
</span>瓚指関張而問曰︰﹃此何人也？﹄玄德曰︰﹃此是関某、張飛，備結義兄弟也。﹄瓚曰︰﹃乃同破黃巾者乎？﹄玄德曰︰﹃皆此二人之力也。﹄瓚曰︰﹃有何爵祿？﹄玄德荅曰︰﹃関某為馬弓手，張飛為步弓手。﹄瓚曰︰﹃空埋没大丈夫耳！今董卓作亂，天下諸侯共徃誅之。賢弟可棄其㣲官，一同討賊，力扶漢室，若何？﹄玄德曰︰﹃願徃。﹄張飛曰︰﹃當日若容我殺了此賊，免有今日之事。﹄関某曰︰﹃事已至此，收拾便行。﹄玄德、関、張引數騎跟公孫瓚来。</p>
<p>且說那十八路諸侯，那一路先到？此人身長八尺，英雄雙全，橫跨三江，威服六郡，富春人也。姓孫名堅，表字文臺。后人有詩賛曰︰
<div class="poem">誰道江南少將才？明星夜夜照文臺。</br>
欲誅董卓安天下，為首長沙太守来。</div>
曹操接着孫堅。衆諸侯陸續皆到，各自安营下寨，連接二百餘里。操乃宰牛殺馬，大會諸侯，商議進兵之策。太守王匡曰︰﹃今奉大義，必立盟主，衆聼約束，然後進兵。﹄逓互相讓。操曰︰﹃袁本初四世三公，門多故吏，漢朝名將之裔，可為盟主。﹄紹再三推辤。衆皆曰︰﹃非本初不可為也。﹄紹方應允。</p>
<p>次日，築䑓三層，遍立五方旗幟，上建白旄黃鉞，兵符將印，請紹登壇。紹整衣佩劔，慨然而上，焚香再拜。其盟曰︰
<div class="quotedpassage">漢室不幸，皇綱失統。賊臣董卓，乘釁縱害，禍加至尊，虐流四海，百姓大懼，淪䘮社稷，剪覆四海。紹等糾合義兵，並赴國難。凡我同盟，齊心戮力，以𦤺臣節。殞首䘮元，必無二志。有渝此盟，俾墜其命，無克遺育。皇天后土，祖宗明靈，實皆鑒之！</div>
讀畢，㰱<span class="note">音
殺
</span>血〖釋義〗<span class="note">春秋之盟诸侯皆
㰱血猶言飲血也
</span>。衆等因其辤氣慨慷，遂皆涕泣橫流。聞其言者，雖卒伍厮養，莫不切齒踴躍，共思誅討逆賊董卓。及㰱血已罷，下壇。衆皆扶紹升帳待坐。各施礼罷，両行依爵位年齒，分列而坐。</p>
<p>操行酒数巡，言曰︰﹃今日既立盟主，各聼調遣，同扶天下，勿以強弱計較。﹄紹曰︰﹃吾無壓衆之心，汝等推戴我為盟主，有功者必賞，有罪者必罰。國有常刑，軍有紀律，各冝遵守，勿得違犯。﹄衆皆曰︰﹃惟命是聼。﹄紹曰︰﹃吾弟袁術總督糧草，應付諸营，無使有缺。誰肯為前部先鋒，直抵汜水関下〖釋義〗<span class="note">一统志云汜水関三国魏復
古縣今開封府汜水縣是也
</span>，誘賊相持？餘皆令據險要，以為接應。﹄長沙太守孫堅出曰︰﹃堅雖不才，願為前部。﹄紹曰︰﹃文臺勇烈，可稱此職。﹄随即捧盃作賀。連忙引本部人馬，大刀闊斧，奔汜水関来。</p>
<p>有守関將差流星馬往洛陽丞相府告急。董卓自專大權之后，每日飲宴，更深方散。李儒接得告急文字，徑来稟覆丞相。董卓大驚，急聚衆將商議。卓曰︰﹃今袁紹、曹操聚各路太守軍馬直抵関前，衆將有何妙計？﹄温侯吕布挺身出曰︰﹃父親勿慮。吾覷関外衆多諸侯如草莾，親提虎狼之師，𥁞斬其首，懸扵都門，吕布之願也。﹄卓大喜曰︰﹃吾有奉先，髙枕無憂矣！﹄言未絕，吕布背後一人髙声而出曰︰﹃殺鷄焉用牛刀？不必温侯有劳虎威。吾覌斬衆諸侯首級，如探囊取物耳。﹄卓視之，其人身長九尺，面如噀血，虎體狼腰，豹頭猿臂。関西人也，姓華，名雄，卓帳前苐一員驍將。卓聼其言大喜，加為驍騎校尉，撥馬步軍五萬，一同李肅、胡軫、趙岑連夜便起，飛逩汜水関来。</p>
<p>卻說衆諸侯內，有濟北相鮑信，尋思︰﹃孫堅為其前部，若幹了大功，都不顯我等。﹄暗撥其弟鮑忠，先將馬步軍三千，逕抄小路，直到関下搦戰。華雄引鐵騎五百，飛下関来，大喝︰﹃賊將休走！﹄鮑忠急待退，被華雄手起刀落，斬鮑忠扵馬下，生擒將校極多。華雄上馬，親賫鮑忠首級，直来相府獻功。董卓賜雄重賞，又與鐵甲馬軍一千。雄辤董卓，上馬部領出城，投汜水関札住大寨。卓使人加雄為都督︰﹃慎勿下関輕敵！﹄</p>
<p>孫堅引四將直至関前。那四將，苐一箇，右北平土垠<span class="note">音
銀</span>人，姓程名普，字德謀，使一條鉄脊蛇矛，東吳苐一員上將。苐二箇，姓黃名盖<span class="note">音
葛</span>，字公覄，零陵人也，使鉄鞭。苐三箇，姓韓名當，字義公，遼西令支人也，使口大刀。苐四箇，姓祖名茂，字世荣，吳郡富春人也，使双刀。孫堅披爛銀鎧，裹赤幘〖釋義〗<span class="note">赤幘者即红
錦為巾幘也
</span>，橫古錠刀，騎花鬃馬，指関上而罵曰︰﹃助惡匹夫，何不早降！﹄華雄副將胡軫曰︰﹃某下関必斬孫堅！﹄雄與兵三千，排列出関。堅見胡軫出馬，却欲自出。程普飛馬挺矛，直取胡軫。閗不数合，程普刺中胡軫咽喉，死於馬下。一陣直殺上関，関上矢如雨下。孫堅引兵囬至梁東屯住。</p>
<p>堅使人扵袁紹処报捷，就扵袁術処催粮。或譛︰﹃孫堅乃江東之猛虎，若打破洛陽，殺了董卓，正是除狼而得虎也。今不可與粮，彼軍必散。﹄術聼之，不発粮草。堅軍缺食，軍中自乱。細作报上関来。李肅與華雄商議︰﹃我引一軍從小路下関，襲孫堅寨后。汝可半夜到堅寨，必然擒矣。﹄雄喜，連晚教軍飽食一頓，披掛了下関。</p>
<p>是夜月白風清。比及到堅寨，時已是半夜，皷譟直進。堅披掛，慌忙上馬，正遇華雄。両馬相交，閗不到数合，寨后李肅軍到，竟天放火。孫堅軍人無粮食，四下裡乱攛。堅撥囬馬走，四下裡喊声不絕。程普、黃盖、韓當各不相顧，止有祖茂跟定孫堅，與数十騎突圍而走。背后華雄追堅，堅勒囬馬又戰十餘合。堅詐敗，雄趕来。堅連放両箭，皆被華雄朶过；尽力放苐三箭，力大拽折了鵲𡱮弓，棄弓縱馬穿林而走。祖茂曰︰﹃主公頭上赤幘射目，雄望之，心不捨。可脫幘與某戴之。﹄</p>
<p>堅就馬上換了祖茂盔，分両路而走。華雄見赤幘者投東，引軍投東追赶。孫堅徔小路得脫。祖茂被華雄追趕不及，將赤幘掛扵人家燒不尽庭柱上，却扵樹后潜躲。華雄軍遙見赤幘，四面圍定，不敢向前；用箭射之，方知是柱。遂向前取了赤幘。華雄縱馬尋祖茂，茂扵林畔，揮双刀欲劈華雄。雄大喝一声，將祖茂一刀砍扵馬下。雄引兵上関。</p>
<p>程普、黃盖、韓當都来尋見孫堅，再收拾軍馬屯札。堅見折了鄉人祖茂，傷感不已。</p>
<p>卻說大寨袁紹陞帳，忽流星馬報孫堅大折了一陣，祖茂歿扵軍中。紹大驚曰︰﹃不想孫文臺折於華雄之手！他孤軍在外難札寨，又恐有刼寨兵来。﹄令人取囬大寨計議<span class="note">云
 云
</span>。請衆諸侯商議，都皆到了，只有公孫瓚后至，紹請入帳上列坐。紹曰︰﹃前日，鮑將軍弟不遵調遣，擅自進兵，殺身䘮命，折了許多軍士。今者孫文臺又敗扵華雄，挫動銳氣。﹄諸侯並皆不語。紹舉目遍視，見公孫瓚背後立著三人，形貌異常，都背立冷笑。紹問曰︰﹃公孫太守背後何人也？﹄瓚呼玄德出，曰︰﹃此乃自幼同舍兄弟，平原令劉備是也。﹄曹操曰︰﹃莫非破黃巾刘玄德否？﹄瓚曰︰﹃然。﹄令刘玄德拜見。紹曰︰﹃破黃巾有功来？﹄瓚將玄德功細說一遍。紹曰︰﹃既是漢室宗派，取座来。﹄命坐。備曰︰﹃小縣令安有坐禮。﹄紹曰︰﹃吾非敬汝名爵，吾敬汝是帝室之胄，扵国多曾有功。﹄玄德拜謝，扵階下末座，関、張叉手侍立扵後。</p>
<p>正商議，探子来報︰﹃華雄引鉄騎下関，用竿挑著孫太守赤幘，直来寨前大罵搦戰。﹄紹曰︰﹃誰敢去戰此賊？﹄袁術背後轉出驍將俞涉，曰︰﹃小將願徃。﹄紹喜，便着俞涉出馬。即時报来，俞涉與華雄戰，不到三合，被華雄斬了。衆諸侯大驚。太守韓馥曰︰﹃吾有上將潘鳳，可斬華雄。﹄紹急令喚至，應聲而出，手提大斧上馬。去不多時，飛馬来報潘鳳又被華雄斬了。衆諸侯皆失色。袁紹拍股嘆曰︰﹃可惜吾上將顏良、文醜催軍未到！得一人在此，豈放華雄施威哉！汝衆諸侯許多將士，只無一人可追華雄？﹄衆官默然。</p>
<p>階下一人大呼出曰︰﹃小將願徃，斬華雄頭之獻扵帳下！﹄衆視之，其人身長九尺五寸，髯長一尺八寸，丹鳳眼，臥蚕眉，面如重棗，声似巨鐘，立扵帳前。紹問何人，公孫瓚曰︰﹃此刘玄德之弟関某也。﹄紹問︰﹃見居何職？﹄瓚曰︰﹃跟隨刘玄德充馬弓手。﹄帳上袁術大喝曰︰﹃汝欺吾衆諸侯無大將耶？量一弓手，安敢乱言，與我乱棒打出！﹄曹操急止之，曰︰﹃公路息怒，此人既出大言，必有廣學。試教出馬，如其不勝，誅亦未遲。﹄袁紹曰︰﹃不然。使一弓手出戰，必被華雄恥咲。吾等如何見人？﹄曹操曰︰﹃據此人仪表非俗，華雄安知他是弓手？﹄関某曰如不勝請斬其頭。操教釃上熱酒一盃，與関某飲了上馬。関某曰︰﹃酒且斟下，某去便来。﹄出帳提刀，飛身上馬。衆諸侯聼得寨外皷声大震，喊聲大舉，如天摧地塌，嶽撼山崩。衆皆失驚，卻欲探聼，鸞鈴響𠁅，馬到中軍，雲長提華雄之頭，擲扵地下。其酒尚温。史官有詩曰︰
<div class="poem">威鎮乾坤苐一功，轅門𡱮皷響鼕鼕。</br>
雲長停盞施英武，酒未溫時斬華雄。</div></p>
<p>雲長出馬，只一合斬了華雄，提頭入献，衆皆大喜。玄德背后轉出張飛，髙声大呌︰﹃俺哥哥斬了華雄，不就這裡殺入関去，活拏董卓，更待何時！﹄繛丈八蛇矛，来搶關隘。如何？</p>
</BODY>
</HTML>